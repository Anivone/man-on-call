# man-on-call Технічне завдання
Опис проекту

Man On Call - застосунок для майстрів та диспетчерів, що допоможе автоматизувати призначення викликів для виконання майстрами екстрених робіт по дому.
В результаті автоматизації
Майстри:
Отримуватимуть виклики у зручному структурованому форматі в застосунку
Зможуть інформувати про виконання виклику
Диспетчери:
Будуть бачити актуальний стан навантаженості на майстрів
Зможуть оперативно та точно передавати інформацію про виклик майстрам

Призначення
Застосунок є електронною інформаційною системою, що призначена для отримання й зберігання інформації про виклики майстрів (адресу й причину виклику, суть замовлення та інформацію про нього), а також для оперативної передачі цієї інформації майстрам.
Метою застосунку є надання змоги майстрам та диспетчерам взаємодіяти між собою за допомогою електронної інформаційної системи, що дозволить відмовитися від потреби у взаємодії за допомогою мобільного зв'язку та надасть майстрам доступ до даних про причини виклику в будь-який час у чітко структурованому форматі.

Результат впровадження системи:
повний цикл реагування на виклик
скорочення часу на передачу інформації про виклик майстрам
економія часу для реагування на виклик
Вимоги до застосунку

1. Вимоги до функціональних характеристик.
Основні групи користувачів застосунку: диспетчер, майстер, адміністратор.
 
Реєстрація та логін
Адміністратори мають можливість зареєструвати в системі диспетчерів та майстрів, надати інформацію про них, щоб вони в подальшому могли автентифікуватися в системі.
Створення запису про новий виклик
Диспетчер має можливість додати в систему новий виклик із детальною інформацією про: адресу виклику та причину виклику. Система автоматично додає інформацію про дату й час реєстрації виклику.
Відображення поточних викликів
Диспетчер має змогу переглядати список поточних викликів, майстрів, що їх виконують, статус виконання виклику: ‘в дорозі', ‘виконання виклику’, ‘завершено’. Якщо виклик завершено, то диспетчер може переглянути короткий звіт про виконання виклику.
Призначення виклику майстру
Диспетчер може призначити майстра, для виконання певного виклику, базуючись на зайнятості майстра та його віддаленості від адреси виклику.
Надання статусу виконання виклику та короткого звіту про виконання виклику
Майстер має змогу змінювати поточний етап виконання виклику на ‘виїзд’ , ‘виконання замовлення’ та  ‘завершено’. Після завершення виклику майстер надає короткий звіт про виконану роботу.
Зберігання історії викликів та пошук за датою/майстром
Адміністратор має змогу переглядати історію викликів майстрів та виконувати пошук за датою чи унікальним ідентифікатором майстра.



2. Вимоги до інтерфейсу користувача.
Кінцеві користувачі мають доступ до системи через вебсайт, що вимагатиме переходу в особистий кабінет для початку роботи. Для кожної з груп користувачів розробляється окремий інтерфейс, пристосований до відповідного набору функцій. Сайт має бути адаптованим для використання в усіх сучасних браузерах.

3. Вимоги до інформаційної безпеки.
Паролі користувачі повинні зберігатись у зашифрованому вигляді. Чутлива інформація не повинна передаватися у незашифрованому вигляді чи відображатися на сайті.
База даних має бути захищена від атак SQL injection.
 

Стадії та етапи розробки
 
1. Аналіз предметної області
Проаналізувати звернення в ремонтні сервіси та визначити з якими скаргами звертаються водії. 
2. Визначення класів
3. Створення UML-діаграми бази даних
4. Визначення технологій розробки
5. Розподіл завдань між членами команди
6. Розробка застосунку
 


Технологічний стек

Продукти, на яких повинна базуватися система:
фреймворк React для клієнтської частини;
Spring Boot Framework для серверної частини;
взаємодія між клієнтським і серверним компонентами має бути реалізована з використанням REST API;
СКБД PostgreSQL для збереження даних;
Git та GitHub для спільної розробки та збереження вихідного коду;
